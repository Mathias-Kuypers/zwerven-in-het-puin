---
{"dg-publish":true,"permalink":"/puin/","dgPassFrontmatter":true}
---

Puin of afval wordt door onze samenleving bij voorkeur zo snel en zo ver mogelijk uit het zicht verwijderd. We zetten het buiten op straat, waar het vervolgens opgehaald wordt — maar natuurlijk verdwijnt het niet echt. Zoals Timothy Morton beschrijft in zijn boek _Hyperobjects_, blijft afval bestaan, ook al doen we alsof het er niet meer is. Hij haalt bijvoorbeeld een geval aan uit de jaren 1990, waarin men probeerde plutonium in messen te verwerken — een bijzonder schadelijke en absurde onderneming. (Morton, T. (2013))

Hoe komt het dat wij, als enige soort, restproducten creëren die niet opnieuw opgenomen kunnen worden in de natuur? Dierlijke resten worden weer opgenomen in het ecosysteem en maken deel uit van een natuurlijke kringloop. Ons afval daarentegen blijft bestaan zonder nieuw leven te ondersteunen. Denk bijvoorbeeld aan niet-organisch materiaal zoals plastic: moeilijk afbreekbaar, soms zelfs schadelijk. Ons afval is geen deel van een [[ecologie\|natuurlijk ecosysteem]], al maakt het onmiskenbaar deel uit van ons menselijk bestaan.  
(_Het afval van schoonheid: Garbage Poetry_ – Babel Magazine)

Maar kunnen we vandaag de dag nog zeggen dat afval géén onderdeel is geworden van het ecosysteem? Op de cover van het boek _Welcome in het Symbioceen_ van Jos de Mul zien we een zeepaardje dat zich heeft vastgeklemd aan een oorstokje een krachtig beeld. Het dier gebruikt het stokje om zich voort te bewegen in het woelige water. Misschien is dit slechts een pleister op de wonde, want we kennen ook de tragische verhalen: vissen die plastic aanzien voor voedsel en sterven omdat ze zich verzadigd voelen. (Mul, J. de. (2024))

Toch blijft het beeld van het zeepaardje en het oorstokje intrigeren. Hoe iets natuurlijks als een zeepaardje een afvalobject gebruikt, roept vragen op. Er zijn nog tal van andere voorbeelden. Denk aan de film _American Beauty_, waarin een plastic zakje wordt opgepikt door de wind — een filmisch beeld dat uitnodigt tot [[poëtiseren\|poëtiseren]] . Maar roept ook andere vragen op:
(Mendes, S. (Regisseur). (2000))
Hoe komt het dat we dit afval dan toch telkens weer op de grond gooien?

Ook Jelle Reumer schrijft hierover in _een prachtige puinhoop:

> “We zijn in de zooi ontstaan, we vervuilen en vervuilen, we trekken verder en doen soms tot mislukken gedoemde pogingen om tussendoor even wat op te ruimen… Maar wanneer de gemeentelijke reinigingsdienst de straat heeft aangeveegd, zie je al snel daarna dat men alle mogelijke moeite doet om er zo snel mogelijk weer een flinke rommel van te maken. Dan wordt de oeroude voorkeurshabitat hersteld, zodat de _Homo vuilnisbeltensis_ zich weer lekker thuis voelt. Bezems dienen in onze postmoderne en neoreligieuze tijd nog slechts om op te vliegen.”
(Reumer, J. W. F. (2010))

Kunnen we hieruit afleiden dat de mens zich thuis voelt in het vuil? Of ben ik de enige die dit fascinerend vindt? Gaan we er simpelweg van uit dat het afval toch wel wordt opgeruimd door de reinigingsdienst? Hebben we zoveel vertrouwen in onze welvaartsstaat dat we ons niet meer bewust zijn van onze handelingen? Moet onze houding veranderen? Moeten we leren om meer mogelijkheden te zien in objecten en materialen, en openstaan voor andere manieren van kijken en denken?

Of is het wegwerpen van afval en het vernietigen van objecten, micro-organismen en zelfs natuur een uitlaatklep? Zoals  [[kunstenaars/Björk\|Björk]] beschrijft in haar nummer _Hyperballad_ (1995), waarin ze voor zonsopgang objecten van een klif gooit als manier om met haar innerlijke pijn om te gaan. (Mackay, E. (2017,))

Of gaat deze gedachtegang te ver? Er valt immers veel te leren uit afval, zoals beschreven in _De ontologie van het afval_ (Streven, jrg. 66, 1999):

> “Afval, voedselresten en andere spullen zijn niet betekenisloos. Ze vertellen ons minstens iets over de vorige gebruiker: de detective, historicus en antropoloog – kortom, elke oplettende waarnemer – kan er eindeloos van leren.” 
(babelfgw. (2023)


[[Bibliografie\|Bibliografie]]

babelfgw. (2023, september 3). Het afval van schoonheid: Garbage poetry. _Babel Magazine_.  [[puin\|puin]][https://babelmagazine.nl/2023/09/03/het-afval-van-schoonheid-garbage-poetry/](https://babelmagazine.nl/2023/09/03/het-afval-van-schoonheid-garbage-poetry/)

DBNL. (z.d.). _Paul Pelckmans De ontologie van het afval, Streven. Jaargang 66_. DBNL; DBNL. Geraadpleegd 27 april 2025, van [https://www.dbnl.org/tekst/_str010199901_01/_str010199901_01_0022.php](https://www.dbnl.org/tekst/_str010199901_01/_str010199901_01_0022.php)[[puin\|puin]]

Mackay, E. (2017, oktober 17). _Björk Is a Music Video Genius. Here Are 10 That Prove It._ Pitchfork. [https://pitchfork.com/thepitch/bjork-is-a-music-video-genius-heres-10-that-prove-it/](https://pitchfork.com/thepitch/bjork-is-a-music-video-genius-heres-10-that-prove-it/) [[puin\|puin]]

Morton, T. (2013). _Hyperobjects: Philosophy and ecology after the end of the world_. University of Minnesota Press.[[puin\|puin]]

Mul, J. de. (2024). _Welkom in het symbioceen: Over de verstrengeling van natuur, cultuur en techniek_. Boom[[puin\|puin]]


Mendes, S. (Regisseur). (2000, januari 20). _American Beauty_ [Drama]. Dreamworks Pictures, Jinks/Cohen Company.[[puin\|puin]]

Reumer, J. W. F. (2010). _Een prachtige puinhoop: Een bioloog kijkt naar de wereld_. Contact.[[puin\|puin]]

