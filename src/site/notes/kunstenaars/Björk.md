---
{"dg-publish":true,"permalink":"/kunstenaars/bjoerk/","dgPassFrontmatter":true}
---

[[kunstenaars/Björk\|Björk]] is natuurlijk bekend van haar muziek, maar ook beeldend is ze bijzonder sterk. Haar videoclips zijn, zoals ze zelf aangeeft, niet louter promotiemateriaal, maar helpen de toeschouwer om haar teksten beter te begrijpen (Björk, z.d.).

In het nummer Hyperballad zingt ze metaforisch over hoe ze ’s ochtends [[puin\|puin]] en afval van een klif gooit. In de context van serieuze muziek brengt dit een onverwachte vorm van humor. Het is een manier van loslaten, destructief, maar ook helend. Haar IJslandse roots en diepe verbondenheid met de natuur versterken de zeggingskracht van het geheel. Thema’s als [[puin\|puin]], [[ecologie\|ecologie]] en transformatie komen in haar muziek op poëtische wijze samen.

In een interview uit ze haar verbazing over het idee dat elektronische muziek geen ziel zou hebben. Ze stelt: _“You can't blame the computer if there is no soul in the music. It's because nobody put it there”_ (Björk, z.d.). Hier spreekt een authentieke motivatie — een creatieve energie die aanstekelijk werkt. Die energie komt op een andere manier tot uiting wanneer ze samenwerkt met anderen. Het is dat onvoorwaardelijke enthousiasme dat ze overbrengt op de muzikanten om haar heen.

Dat enthousiasme kunnen we ook meenemen in onze [[educatie\|lespraktijk]]. Het is iets wat zich moeilijk laat meten of vangen. Het heeft iets theatraal, maar schuilt tegelijk in iets diepers: geloof en betrokkenheid.

Door oprecht te geloven in de leerling, creëren we een gevoel van geborgenheid en vertrouwen. We ondersteunen niet enkel het leerproces, maar ook het proces van worden — van betekenis geven, van ruimte scheppen. Juist door die authentieke motivatie aan te spreken, helpen we leerlingen zich te oriënteren in een wereld die voortdurend verandert.

Zoals Hannah Arendt beschrijft in _The Crisis in Education_ (1958):

> “De opvoeders moeten echter in elk geval een relatie met de jongeren hebben als vertegenwoordigers van een wereld waarvoor ze verantwoordelijkheid nemen, hoewel ze die niet zelf hebben gemaakt, ook als ze heimelijk of openlijk zouden willen dat ze anders is dan ze feitelijk is. (…) Wie weigert een gemeenschappelijke verantwoordelijkheid voor de wereld op zich te nemen, moet geen kinderen nemen en mag ook niet deelnemen aan hun opvoeding of educatie.” (Arendt, 1958)

In dat licht wordt de rol van de leraar meer dan die van een kennisoverdrager. Ze wordt die van een poëtische gids: iemand die gelooft in de kracht van [[verbeelding\|verbeelding]], van [[puin\|puin]] als materiaal, en van [[muziek\|muziek]] als ziel.
![Pasted image 20250609130128.png](/img/user/Pasted%20image%2020250609130128.png)
(björk (Regisseur). (2007, juli 1))

[[Bibliografie\|Bibliografie]]

björk (Regisseur). (2007, juli 1). _björk—Hyperballad_ [Video recording]. [https://www.youtube.com/watch?v=6CSiU0j_lFA](https://www.youtube.com/watch?v=6CSiU0j_lFA)

Peuplierjaime (Regisseur). (2011, juli 16). _South Bank Show—Björk part 4_ [Video recording]. [https://www.youtube.com/watch?v=J1rvrM00ynA](https://www.youtube.com/watch?v=J1rvrM00ynA)

Mackay, E. (2017, oktober 17). _Björk Is a Music Video Genius. Here Are 10 That Prove It._ Pitchfork. [https://pitchfork.com/thepitch/bjork-is-a-music-video-genius-heres-10-that-prove-it/](https://pitchfork.com/thepitch/bjork-is-a-music-video-genius-heres-10-that-prove-it/)