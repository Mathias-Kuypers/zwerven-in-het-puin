---
{"dg-publish":true,"permalink":"/kunstenaars/jennifer-calivas/","dgPassFrontmatter":true}
---

In haar foto en performancereeks graaft Calivas Zig zichzelf gedeeltelijk in in het landschap, alsof ze langzaam wil oplossen in de aarde. Haar lichaam wordt deel van het natuurlijke reliëf, opgenomen in het ritme van gras, zand en schaduw. Deze handeling is meer dan een fysieke daad het is een bewuste poging tot versmelting met de natuur, met het vrouwelijke lichaam als drager van die verbinding. Tegelijk is het een kritiek op het bekeken worden: door zich te camoufleren, trekt Zig zich terug uit de blik van de toeschouwer.

Toch verraadt de draadontspanner, subtiel aanwezig in het beeld, de mechaniek achter de registratie. Ze maakt ons bewust van de camera, van het feit dat dit geen toevallige scène is maar een zorgvuldig geënsceneerde handeling. De keuze voor een analoog procedé versterkt dit bewustzijn: het vertraagt het proces, toont het technische, het menselijke achter het beeld. Deze technische ingreep doorprikt de illusie van totale overgave aan de natuur. Wat op het eerste gezicht een speelse, haast humoristische camouflagestrategie lijkt, krijgt hierdoor een serieuze ondertoon. Het werk geeft al dan niet bewust commentaar op onze hedendaagse beeldcultuur, waarin het bekeken worden vaak zonder controle centraal staat.

Juist door deze spanningsboog tussen zichtbaarheid en onzichtbaarheid, tussen opgaan in en opgemerkt worden, schuilt er kracht in het beeld. De camouflage biedt rust en stilte, een tegenbeweging tegenover de constante prikkel van Instagrambeelden, die schreeuwen om gezien te worden. Waar sociale media lichamen tonen die zich willen onderscheiden, wil Zig verdwijnen, oplossen, versmelten.

Daarin ligt een parallel met ons [[puin\|afval:]] ook dat probeert zich vaak stilletjes terug te trekken in het landschap, te vergaan, een te worden met zijn omgeving. Maar net zoals Zig’s draadontspanner de fictie doorprikt, doorprikt ook de blijvende zichtbaarheid van afval onze illusie van verdwijnen. Beide confronteren ons met aanwezigheid, zelfs in camouflage.


![Pasted image 20250607114523.png](/img/user/Pasted%20image%2020250607114523.png)![Pasted image 20250607114536.png](/img/user/Pasted%20image%2020250607114536.png)![Pasted image 20250607120115.png](/img/user/Pasted%20image%2020250607120115.png)
(Jenny Calivas 2025)

[[Bibliografie\|Bibliografie]]

_Jenny Calivas—Self-Portraits While Buried—Exhibitions—Yancey Richardson_. (z.d.). Geraadpleegd 9 juni 2025, van [https://www.yanceyrichardson.com/exhibitions/jenny-calivas](https://www.yanceyrichardson.com/exhibitions/jenny-calivas)