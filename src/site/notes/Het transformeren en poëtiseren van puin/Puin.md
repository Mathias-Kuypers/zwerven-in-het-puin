---
{"dg-publish":true,"permalink":"/het-transformeren-en-poetiseren-van-puin/puin/","dgPassFrontmatter":true}
---

Waarom kiezen we voor de term 'puin' terwijl we ook 'afval' hadden kunnen gebruiken? De term 'afval' heeft in onze Nederlandse taal een negatieve bijklank. Zo beschrijft Babel Magazine" in het artikel "Het afval van schoonheid" dit aan de hand van uitdrukkingen als "worden behandeld 'als vuil'" en "praten over iemand 'als een stuk stront'".

Puin of afval wordt door onze samenleving het liefst zo ver mogelijk weggestopt of weggegooid, zodat we het niet meer hoeven te zien. We zetten het buiten op straat, waar het snel wordt opgehaald. Maar natuurlijk verdwijnt het niet echt, zoals Timothy Morton in zijn boek hyperobjects beschrijft. Hij geeft het voorbeeld waarbij men in de jaren 1990 probeerde plutonium in messen te verwerken – een bijzonder schadelijke onderneming.

Hoe komt het dat wij als enige soort restproducten maken die niet kunnen worden teruggegeven aan de natuur? Terwijl dierlijke resten weer worden geïntegreerd in de natuur en deel uitmaken van het ecosysteem, kan ons afval blijven bestaan zonder verder leven te stimuleren. Denk bijvoorbeeld aan niet-organisch materiaal als plastic, dat moeilijk of niet afbreekbaar is en zelfs schadelijk kan zijn voor de omgeving. Ons afval is geen onderdeel van een natuurlijk ecosysteem, ook al is het wel onderdeel van ons menselijk bestaan. (Het afval van schoonheid: Garbage poetry – Babel Magazine)

Of kunnen we nu stellen dat afval wel deel is geworden van het ecosysteem? Zo zien we op de cover van het boek 'Welcome in het Symbioceen' van Jos de Mul een zeepaardje vastgeklemd aan een oorstokje – een zeer krachtig beeld. Het dier gebruikt dit stokje om zich voort te bewegen in het woelige stromende water. Dit is misschien slechts een pleister op de wonde, want we kennen ook de verhalen waar we allemaal wel eens over gehoord hebben: vissen die plastic aanzien voor voedsel en hieraan sterven omdat ze zich voldaan voelen.

Maar kijken we even terug naar het zeepaardje en het oorstokje: het contrast blijft de mens intrigeren hoe iets natuurlijks zoals een zeepaardje afval gebruikt. Er zijn nog tal van andere voorbeelden, zoals in 'American Beauty' waar een plastic zakje wordt opgepikt door de wind. Dit is natuurlijk maar een film maar hier door rijst bij mij wel de volgende vraag op

Hoe komt het dat we dit afval dan toch telkens weer op de grond gooien?

Zo beschrijft ook jelle Reumer in uit de puinhopen:

'We zijn in de zooi ontstaan, we vervuilen en vervuilen, we trekken verder en soms doen we tot mislukken gedoemde pogingen om tussendoor even wat op te ruimen…. Maar wanneer de gemeentelijke reinigingsdienst de straat heeft aangeveegd, zie je al snel daarna dat men alle mogelijke moeite doet om er zo snel mogelijk weer een flinke rommel van te maken. Dan wordt de oeroude voorkeurshabitat hersteld, zodat de Homo vuilnisbeltensis zich weer lekker thuis voelt. Bezems dienen in onze postmoderne en neoreligieuze tijd nog slechts om op te vliegen.

Kunnen we hieruit afleiden dat we als mens graag in vuil leven? Of ben ik de enige die dit fascinerend vindt? Gaan we er simpelweg van uit dat het vuil toch wordt opgeruimd door de reinigingsdienst, omdat we erop vertrouwen dat iemand anders dit voor ons zal doen? Hebben we zoveel vertrouwen in onze welvaartsstaat dat we ons niet meer bewust zijn van onze handelingen? Moet onze houding veranderen? Moeten we meer mogelijkheden zien in bepaalde objecten en elementen, en ons gezond verstand gebruiken om ons hiervoor open te stellen? Of gaat deze gedachtegang te ver? We kunnen zoveel leren van afval, zoals ook beschreven in de ontologie van het afval, steven,jrg

Afval, voedselresten en andere spullen zijn niet betekenisloos. Ze vertellen ons minstens iets over de vorige gebruiker: de detective, historicus en antropoloog – kortom, elke oplettende waarnemer – kan er eindeloos van leren. (De ontologie van het afval, Streven, Jrg. 66 (1999))

net zoals het werk _A State het is een fotografische compositie gemaakt van materialen uit een bijzondere boorkern, afkomstig uit een enorme vuilstortplaats in Tripoli. Deze stortplaats, die aan zee grenst, is de plek waar gedurende vijfentwintig jaar het afval van de stad Tripoli werd gedumpt. Het afval van één generatie, nooit gerecycleerd en tientallen jaren blootgesteld aan de elementen. Deze ophoping van afval heeft het plaatselijke landschap ingrijpend veranderd. Tegenwoordig vormt het heuvels die tot wel vijfenveertig meter boven de zeespiegel uitsteken. Deze composities, ontstaan door honderden beelden van de boorkernen uit deze stortplaats over elkaar heen te leggen, creëren een hyperrealistisch effect: uiterst schilderachtige stillevens worden geabstraheerd terwijl het afvalmateriaal uit elkaar valt. Gescheurde organische materialen verliezen hun vorm en verdwijnen geleidelijk. Wat overblijft zijn de techno-fossielen, voorbestemd om ons te overleven terwijl ze over honderden jaren langzaam vergaan. (Fowkes, M., & Fowkes, R. (2022). Art and climate change. )_

een ander werk laat op een minder genuwanseerde manier de inpact van de tijd en de invloeden van de mens zien.

John Akomfrah's zesdelige videoinstallatie Purple (2017) toont direct de impact van klimaatverandering. De installatie combineert nieuwe beelden van smeltende ijskappen en stijgende zeespiegels met oude televisiebeelden uit de jaren '50, die laten zien hoe we vroeger blind waren voor milieuproblemen. Eenzame mensen staan in bedreigde landschappen - anders dan in romantische schilderijen waar ontdekkingsreizigers trots uitkeken over ongerepte natuur, kijken deze figuren onzeker naar wat er van de natuur over is. De kunstenaar verwijst ook naar zijn jeugd bij de Battersea energiecentrale in Londen, waar niemand stil stond bij de luchtvervuiling die de centrale veroorzaakte.